İş Süreçleri Analizi
Ara Proje Değerlendirme Kriterleri
Ara proje kapsamında öğrencilerden beklenen temel unsurlar ve puanlama detayları aşağıda sunulmuştur.

Önemli Notlar
NOT 1: Ders kapsamında sunulan sunum dosyası ve araştırma raporlarınız Classroom'da yer alan "Ara Proje Teslimi" adlı ödev yükleme alanına yüklenecektir.
NOT 2: Aşağıda size sunulan kriterler ara projenizde sunmak zorunda olduğunuz "temel kriterler"dir. Lütfen hayal gücünüzü bunlarla kısıtlamayın, çok daha fazlasını sunabilirsiniz. Sunum için her ekibe 10-12 dakika verilecektir.
Profesyonel Sunum İçeriği (100 Puan)
Sunum Kapak Sayfası: Sunumunuz, seçtiğiniz işletmenin marka kimliği ile uyumlu renk tonlarını içermelidir.
Ekip Tanıtımı: Kişilerin profesyonel fotoğrafları olmalı ve sunum konseptine uygun görsellerle desteklenmelidir. (Eğer profesyonel fotoğraflar yoksa Nano Banana ile uygun hale getirilebilir)
Seçtiğiniz Sektörün Tanıtılması [10 puan]: Şirketin misyonu, vizyonu ve neden bu şirketi seçtiğinize dair bilgiler içermelidir.
SWOT Analizi [10 puan]: Seçtiğiniz sektör kapsamında gerçekleştirdiğiniz SWOT Analizi.
TOWS Matrisi [10 puan]: Yaptığınız SWOT Analizi kapsamında oluşturduğunuz TOWS Matrisi.
MoSCoW Yaklaşımı [10 puan]: MoSCoW yaklaşımı ile gereksinimlerinizi kategorize ettiğiniz matris.
RICE Metodu [10 puan]: RICE metodunu kullanarak ele aldığınız hipotezlerin sayısal olarak puanlanmış hali (3 hipotez yeterli) ve sonuç olarak odaklanmak istediğiniz karar.
SIPOC Diyagramı [10 puan]: Süreç kapsamınızı gösteren SIPOC diyagramı.
Mevcut Durum Haritası (BPMN 2.0) [20 puan]: Mevcut durumun haritalanmış halini gösteren BPMN 2.0 kullanılarak ele aldığınız iş sürecinin net bir şekilde gösterilmesi.
Balık Kılçığı (Ishikawa) Diyagramı [10 puan]: İş sürecinde düzeltilmesi gereken problemin net bir şekilde belirlenmesi.
"5 Neden" Tekniği [10 puan]: "5 Neden" tekniğini kullanarak As-Is sürecinizdeki en kritik 3 problemin kök nedenlerinin analiz edilmesi.
Unutmayın: Sunum anındaki giyiminiz, sunum beceriniz ve sorulara vereceğiniz yanıtlar sunum puanınızı etkileyecektir. Lütfen özenli bir şekilde giyininiz ve sunumda sorulacak sorulara cevap verebilecek düzeyde olunuz.